A véred hulljon záporban
Gyűlöllek, vágylak, kívánlak
Vadgesztenye illatod álmomban érzem
A lelkemet megöli, a testedet nézem

Ez az élet nekem szörnyű adósság
De adósa már csak neked vagyok
Megtanított félni a jóság
S gyűlölni gesztenye illatod

Imádtam ízed s lélegzeted
Mert bármi voltál a vérem voltál
Megálmodtalak és teremtettelek
Égő izmaim csak érted égtek

De te más emberek verejtékét hordtad
Míg én imádtam kasmír bőröd illatát
S idegen lelkek spermája, vére
Bejárta tested minden zugát

Az angyalok nyelvén szólt a tested
Bár szeretet már rég nem volt benned
S az új világ így talált meg engem
Porladó múlt, rothadó kezdet

